# Algoritmusok lépésenként
Az volt a célom ennek az alkalmazásnak az elkészítésével, hogy az egyes programozási tételeket, rendezéseket, adatszerkezeteket vizuális megjelenítéssel, illetve az algoritmusok lépésenkénti megtekintésével könnyebben meg lehessen érteni, tanulni, át lehessen látni.
Emellett úgy fejlesztettem le az egyes funkciókat, hogy a hozzájuk tartozó függvényeket, eljárásokat könnyen újra lehessen használni, ezáltal könnyen tehetünk a weboldalra újabb algoritmusokat, amiket szeretnénk bemutatni, megtanítani a programom felhasználásával.
Az ELTE Informatika Karán szereplő Programozási alapismeretek című kurzushoz is segédanyagként felhasználható lehet, hiszen részben fedi a tárgyhoz szükséges alap tudásanyagot. A kurzusról annyit kell tudni, hogy a programozás alapjainak megtanítása a célja egy általános programozási nyelven keresztül (pszeudokód/struktogram), majd az algoritmusok kipróbálása, implementálása C++-ban történik. Így a kurzus végén a hallgatók elsajátítják a programozáshoz szükséges algoritmikus gondolkodást, illetve egy kis tárgyi tudást is szereznek a mai programozási nyelvek struktúrájából.

